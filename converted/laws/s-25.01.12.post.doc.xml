<document xml:lang="kpv" id="no_id"><header><title>ОПРЕДЕЛЕНИЕ</title><genre code="laws"/><author><unknown/></author><translator><unknown/></translator><translated_from xml:lang="rus"/><wordcount>2290</wordcount><conversion_status type="standard"/><availability><free/></availability><parallel_text xml:lang="rus" location="s-55.01.12.doc"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header>
<body>
<p><em type="bold">КОМИ РЕСПУБЛИКАСА ОЛАНПОДУВ ЁРДЛÖН ШУÖМ </em></p>
<p><span type="quote">«Коми Республикаын олысьяслы социальнöй отсöг йылысь»</span> 2004 во вöльгым тöлысь 12 лунся 55-РЗ №-а Коми Республикаса Оланпаслöн 18 статья 1 (1) юкöнса 2 пунктлысь да кöкъямысöд абзацлысь оланподувлы лöсялöмсö прöверитöм йылысь делö кузя Коми Республикаса прокурорлöн шыöдчöм серти</p>
<p>Сыктывкар 2012 вося тöвшöр тöлысь 25 лун</p>
<p>Коми Республикаса Оланподув Ёрд, кöні веськӧдлысьнас вöлі П.Ф.Пунегов, ёрдысьяснас М.Г. Агранович, Д.Н. Басманов, А.В. Проскуров,</p>
<p>кöні участвуйтісны Коми Республикаса прокуратуралöн федеральнöй законодательство збыльмöдöм бöрся видзöдан веськöдланiнлöн юкöнса старшöй прокурор А.В. Юдин, Коми Республикаса Юралысьöс петкöдлысьяс А.Н. Лукина – Коми Республикаса Юралысьлöн да Коми Республикаса Правительстволöн Государственно-правöвöй веськöдланінса социальнöй законодательство юкöнöн веськöдлысь, И.М. Нихельман - Коми Республикалöн йöзлы отсöг сетан агентствоын анализ да йöзöс социальнöя доръян законодательство сöвмöдан юкöнса консультант, М.Ю. Бровкина – <span type="quote">«Правöвöя могмöдан шöрин»</span> Коми Республикаса государственнöй бюджетнöй учреждениеын претензионно-искöвöй удж юкöнса нуöдысь юрисконсульт,</p>
<p>Коми Республикаса Оланподувлöн 96 статьяса мöд юкöнö, <span type="quote">«Коми Республикаса Оланподув Ёрд йылысь»</span> Коми Республикаса Оланпаслöн 3 статьяса медводдза юкöнлöн 1 пунктö, 78, 79 да 80 статьяясö кутчысьöмöн,</p>
<p>видлаліс ёрдын восьса заседаниеын Коми Республикаса прокурорлысь <span type="quote">«Коми Республикаын олысьяслы социальнöй отсöг йылысь»</span> 2004 во вöльгым тöлысь 12 лунся 55-РЗ №-а Коми Республикаса Оланпаслöн 18 статья 1 (1) юкöнса 2 пунктлысь да кöкъямысöд абзацлысь (Коми Республикаса Оланпаслöн 2011 во йирым тöлысь 5 лунся 89-РЗ №-а редакцияын) оланподувлы лöсялöм йылысь шыöдчöмсö.</p>
<p>Видлалан помканас лои Коми Республикаса прокурорлöн шыöдчöмыс, а видалалан подувнас – аддзöм гöгöрвотöмлун сы серти, лöсялöны-ö вылынджык пасйöм нормативнöй инöда актлöн панасъясыс Коми Республикаса Оланподувлы.</p>
<p>Ёрдысь-докладчик А.В.Проскуровлысь висьтасьöм, Коми Республикаса прокурорöс, Коми Республикаса Юралысьöс да Коми Республикаса Правительствоöс петкöдлысьяслысь гöгöрвоöдöмъяс кывзöм бöрын, сетöм документъяс да мукöд материал туялöм бöрын Коми Республикаса Оланподув Ёрд</p>
<p>у р ч и т і с:</p>
<p>1. <span type="quote">«Коми Республикаын олысьяслы социальнöй отсöг йылысь»</span> 2004 во вöльгым тöлысь 12 лунся 55-РЗ №-а Коми Республикаса Оланпаслöн (водзö – Коми Республикаса Оланпас) 18 статья 1(1) юкöнса 2 пункт серти Коми Республикаса государственнöй велöдан учреждениеса да Коми Республикаса муниципальнöй велöдан учреждениеса педагогика уджалысьяслы, кодъяс уджалöны да олöны сиктса олан пунктъясын либö кар кодь посёлокъясын, сетöны социальнöй отсöг олан i  н видзöмысь да дзоньталöмысь 100 прöчент мынтöмöн, татчö пырöны уна патераа керкаын öтув эмбур видзöм да быдлунъя дзоньталöм, лифтъяс видзöм да быдлунъя дзоньталöм, бытöвöй да мукöд шыблас нуöм (уна патераа керкаöн веськöдлан услугаясысь да уджъясысь öтдор да уна патераа керкаын öтув эмбур капитальнöя дзоньталöмысь öтдор), оланін площадьлöн урчитöм социальнöй норма пытшкын керкаясын оланiн фонд сикас вылö видзöдтöг.</p>
<p>Коми Республикаса Оланпаслöн 18 статьяса 1 (1) юкöнын кöкъямысöд абзац серти тайö юкöнöн урчитöм социальнöй отсöг инмö Коми Республикаса государственнöй велöдан учреждениеса да Коми Республикаса муниципальнöй велöдан учреждениеса педагогика уджалысьяслы, кодъяс олöны сиктса олан пунктъясын либö кар кодь посёлокъясын, пенсия урчитöм бöрын (пенсия сикас вылö видзöдтöг) дугöдчисны педагогика уджысь, кодъяслöн эм сиктса олан пунктъясын да кар кодь посёлокъясын инасьöм велöдан учреждениеясын дас воысь абу этшаджык уджалан стаж да кодъяслöн пенсия урчитан лунö эм инöд индöм социальнöй отсöг вылö.</p>
<p>1.1. <em type="italic"></em>Коми Ресубликаса прокурор серти Коми Ресубликаса Оланпаслöн пасйöм панасъясыс мунöны паныд Оланподувлы, прокурор индö, мый тайö нормаясыс дзескöдöны сиктса олан пунктъясын либö кар кодь посёлокъясын уджалысь да олысь педагогъяслысь инöдсö босьтны социальнöй отсöг социальнöй норма серти урчитöм площадя олан i  н видзöмысь да дзоньталöмысь 100 прöчент мынтöмöн, налысь инöдсö босьтны социальнöй отсöг уна патераа керкаöн веськöдлан услугаясысь да уджъясысь да уна патераа керкаын öтув эмбур капитальнöя дзоньталöмысь рöскод юкöн мынтöмöн, да тайöн оз лöсявны Коми Республикаса Оланподувлöн 11, 15, 17, 18, 40 (1 юкöн) да 65 статьяяслы. </p>
<p>Таысь öтдор, Коми Республикаса прокурор видзöдлас серти, Коми Республикаса Оланпаслöн 18 статья 1 (1) юкöнса кöкъямысöд абзацлöн панасъясыс с i  дзжö мунöны паныд Коми Республикаса Оланподувлöн 17 статьяöн урчитöм гражданалöн инöдъяс öткодьлун оланподув принциплы, сы вöсна мый мырддьöны социальнöй отсöгсö педагогъяслысь, кодъяс уджал i  сны сиктса велöдан учреждениеясын дас воысь дырджык, олöны сиктын либö кар кодь посёлокын, да дугöдчисны педагогика уджысь пенсия урчиттöдз.</p>
<p>Коми Республикаса Оланподув Ёрд, <span type="quote">«Коми Республикаса Оланподув Ёрд йылысь»</span> Коми Республикаса Оланпаслöн 68 статьяса мöд да коймöд юкöнъяс вылö мыджсьöмöн, лöсьöдö шуöмъяс да кывкöртöдъяс сöмын шыöдчöмын индöм юöртöмтор серти да актлöн сöмын с i  йö юкöн серти, кодлысь Оланподувлы лöсялöм серти гöгöрвотöмлунсö тöдчöдöма шыöдчöмын; та дырйи Коми Республикаса Оланподув Ёрд примитö делö кузя шуöм, донъялігöн видлалан актлысь кыдз медшöр вежöртассö, сідз и сійö вежöртассö, мый сетöма сылы официальнöй да мукöд актса гöгöрвоöдöмъясын либö артмöма сылöн правоприменительнöй практикаын, а сідзжö сы серти, кутшöм ин сійö босьтö инöда актъяс системаын.</p>
<p>Тайö жö Оланпаслöн 3 статьяса мöд да коймöд юкöнъяс серти Коми Республикаса Оланподув Ёрд видлалö сöмын право юалöмъяс, оланподув ёрд нуöдігöн сійö оз босьтчы збыльвывсаторъяс урчитöмö да туялöмö сэк, кор тайö пырö мукöд ёрд либö орган компетенцияö.</p>
<p>Висьталöмсö тöд вылö босьтöмöн, Республикаса Оланподув Ёрдлöн видаланторнас лоöны Коми Республикаса Оланпаслöн 18 статья 1 (1) юкöнса 2 пунктлöн панасъяс сійö юкöнын, кöні дзескöдöма Коми Республикаса государственнöй велöдан учреждениеса да Коми Республикаса муниципальнöй велöдан учреждениеса педагогика уджалысьяслысь, кодъяс олöны сиктса олан пунктъясын либö кар кодь посёлокъясын, инöдъяссö социальнöй нормаöн урчитöм площадя олан i  н видзöмысь да дзоньталöмысь 100 прöчент мынтöмöн социальнöй отсöг босьтöмын да уна патераа керкаöн веськöдлан услугаясысь да уджъясысь да уна патераа керкаын öтув эмбур капитальнöя дзоньталöмысь рöскод вештöм юкöнын социальнöй отсöг босьтöмын; Коми Республикаса Оланпаслöн 18 статья 1(1) юкöнса кöкъямысöд абзацлöн панасъяс, кодъяс серти абу босьтöма тöд вылö социальнöй отсöг босьтан инöдсö педагогъяслысь, кодъяс уджалісны сиктса велöдан учреждениеясын дас воысь эз этшаджык, олöны сиктын либö кар кодь посёлокъясын, дугöдчисны педагогика уджысь пенсия урчиттöдз.</p>
<p>2. Коми Республикаса прокурорлöн шыöдчöмас пуктöм юалöмъяс сиктса олан пунктъясын либö кар кодь посёлокъясын олысь педагогъяслы да педагог-пенсионеръяслы социальнöй отсöг сетöм йылысь эз нин öтчыдысь видлавсьыны кыдз Росия Федерацияса Оланподув Ёрдын (2007 во урасьöм тöлысь 8 лунся 322-О-П №-а, 2007 во öшым тöлысь 4 лунся 958-О-О №-а, 2011 вося кöч тöлысь 29 лунся 1184-О-О №-а Кывкöртöдъяс), с i  дз и Коми Республикаса Оланподув Ёрдын (2006 во тöвшöр тöлысь 24 лунся, 2007 во вöльгым тöлысь 7 лунся, 2008 во сора тöлысь 8 лунся, 2010 во лöддза-номъя тöлысь 16 лунся Шуöмъяс).</p>
<p>Коми Республикаса Оланподувлöн 4 статья серти морт, сылöн инöдъясыс да вöляясыс лоöны меддонаторйöн. Мортлысь да гражданинлысь инöдъяссö да вöляяссö пыдди пуктöм, наö кутчысьöм да найöс дорйöм – Коми Республикалöн кывкутана мог. Коми Республикалысь социальнöй да экономическöй политика веськöдöма мортлысь тыр-бура олöмсö да ас вöляысь сöвмöмсö могмöдысь условиеяс лöсьöдöм вылö (11 статья).</p>
<p>Мортлöн да гражданинлöн инöдъяс да вöляяс уджалöны веськыда. Найö урчитöны оланпасъяслысь вежöртассö, пытшкöссö да вöдитчöмсö, оланпас пыртысь да олöмö пöртысь власьтлысь уджсö, меставывса асвеськöдлöмлысь уджсö да могмöдчöны правосудиеöн (16 статья). Коми Республикаса Оланподулын медшöр инöдъяс да вöляяс лыддьöдлöм оз позь гöгöрвоны кыдз мортлысь да гражданинлысь ставöн пыдди пуктана мукöд инöд да вöля киритöм либö омöльтöм. Коми Республикаын оз позь лэдзны мортлысь да гражданинлысь инöдъяс да вöляяс киритысь либö омöльтысь оланпасъяс (18 статья).</p>
<p>Социальнöй канму могъяс серти Коми Республикаса Оланподув (11 статья) сетö быдöнлы тыр позянлун социальнöй могмöдöм вылö арлыд серти, висигöн, уджавны вермытöмлун вöсна, вердысьöс воштöм вöсна, челядьöс быдтöм вылö да оланпасöн урчитöм мукöдтор вöсна (40 статья, 1 юкöн). Та дырйи Коми Республикаса Оланподув, Коми Республикаын социальнöй политикалысь нырвизьяс урчит i  гöн, оз вынсьöд татшöм дорйöглысь кыдз стöч мераяссö, с i  дз и гражданалöн с i  йö либö мöд категориялы найöс сетан йöрышсö да условиеяссö. Социальнöй дорйöг збыльмöдан организационно-правöвöй формаяс да ног, на лыдын тшöтш социальнöй отсöг, урчитöмыс пырö оланпас лöсьöдысь уджмогъясö.</p>
<p>Социальнöй дорйöг, сы лыдын тшöтш социальнöй могмöдöм, пырö Россия Федерациялöн да Коми Республикалöн öтувъя веськöдлöм улö (Коми Республикаса Оланподувлöн 64 статья 1 юкöнса <span type="quote">«ж»</span> пункт). Öтувъя веськöдлантор серти лэдзöны федеральнöй оланпасъяс, на серти Коми Республика збыльмöдö ассьыс инöд боксянь регулируйтöмсö (Коми Республикаса Оланподувлöн 64 статьяса 2 юкöн). Та дырйи Коми Республикаса Оланподувлöн 65 статья серти Коми Республикаса оланпасъяс да мукöд инöда акт оз вермыны мунны паныд государственнöй власьт федеральнöй органъясöн Россия Федерацияса уджмогъяс серти примитöм оланпасъяслы.</p>
<p>Ассьыс уджмогъяссö збыльмöд i  гöн, 1992 во сора тöлысь 10 лунся 3266-1 №-а Россия Федерацияса Оланпаслöн 55 статья 5 пунктса коймöд абзацын оланпас лöсьöдысь вынсьöд i  с сиктын, рабочöй посёлокъясын (кар кодь посёлокъясын) олысь да уджалысь педагогика уджалысьяслысь инöдсö олан i  н мынтöмысь, ломтöмысь да югзьöдöмысь рöскод компенсируйтöм вылö да тöд вылö босьт i  с, мый индöм социальнöй отсöг сетöмкöд йитчöм рöскод вештан йöрышсö, условиеяссö да пöрадоксö федеральнöй государственнöй велöдан учреждениеса педагогика уджалысьяслы урчитöма Россия Федерацияса законодательствоöн да могмöдöма федеральнöй сьöмкуд тшöт весьтö, а Россия Федерация субъектса велöдан учреждениеясын, муниципальнöй велöдан учреждениеясын педагогика уджалысьяслы – Россия Федерацияса субъект законодательствоöн да Россия Федерацияса субъект сьöмкуд тшöт весьтö.</p>
<p><span type="quote">«Улыс тшупöда да сизим вося школаса велöдысьяслы личöдъяс да верктуйяс йылысь»</span> 1948 во урасьöм тöлысь 10 лунся 246 №-а да <span type="quote">«Сиктын челядьöс велöдан школаяслысь велöдан-материальнöй база вынсьöдан öткымын мероприятие йылысь»</span> 1971 во ода-кора тöлысь 4 лунся 255 №-а СССР-са Министръяс Сöветлöн Шуöмъяс подув вылын ломтана да югзьöдана мынтысьтöм олан i  н вылö инöд сетсьыл i  с сиктса школаса педагогика уджалысьяслы, тшöтш и налы, кодъяс пет i  сны пенсия вылö да кодъяслöн вöл i  сиктса школаын дас воысь эз этшаджык уджалан стаж.</p>
<p>Кыдз инд i  с Коми Республикаса Оланподув Ёрд 2010 во лöддза-номъя тӧлысь 16 лунся аслас Шуöмын, союзса да россияса закондательство пыр мездыл i  с сиктса велöдысьясöс сöмын олан i  нöн вöдитчöмысь (кöртымалöмысь мынтöм), ломтöмысь да югзьöдöмысь мынтöмысь.</p>
<p>Тадзикöн, сиктын да кар кодь посёлокъясын олысь педагогика уджалысьяслы социальнöй отсöг сетöм, олан i  н видзöмысь да дзоньталöмысь 100 прöчент мынтöмöн, татчö пырöны уна патераа керкаын öтув эмбур видзöм да быдлунъя дзоньталöм, лифтъяс видзöм да быдлунъя дзоньталöм, бытöвöй да мукöд шыблас нуöм (уна патераа керкаöн веськöдлан услугаясысь да уджъясысь öтдор да уна патераа керкаын öтув эмбур капитальнöя дзоньталöмысь öтдор), оланін площадьлöн урчитöм социальнöй норма пытшкын керкаясын оланiн фонд сикас вылö видзöдтöг, лоö содтöд социальнöй отсöгöн, сійöс урчитöмыс – Россия Федерацияса субъектлöн инöд, а абу кывкутана мог, да могмöдчö субъектлöн сьöм позянлунъяссö тöд вылö босьтöмöн.</p>
<p>Коми Республикаса Оланподув Ёрдлöн тайö шуöмыс кольö ассьыс вынсö, а сыын тöдчöдöм инöда видзöдласыс оз кор содтöд эскöдöм да олöмö пöртана тайö делöсö видлалігöн.</p>
<p>3. Кыдз вöлі индöма, сиктса велöдан учреждениеса вöвлöм педагогика уджалысьяс лыдысь пенсионеръяслы жилищно-коммунальнöй личöдъяссö кольöм йылысь юалöмсö вöлі ладмöдöма вöвлöм ССР Союзса нормативнöй актъясöн.</p>
<p>Сідз, <span type="quote">«Сиктын да кар кодь посёлокъясын (рабочöй посёлокъясын) уджавлöм пенсия вылö вуджöм просвещение уджалысьяслöн да народнöй образованиеса мукöд специалистлöн ломтана да югзьöдана мынтысьтöм патера вылö инöдсö колян пöрадок йылысь»</span> 1985 во ода-кора тöлысь 28 лунся 5/12-22 №-а СССР-са госкомтрудлöн да ВЦСПС-са Секретариатлöн гöгöрвоöдöм серти ломтана да югзьöдана мынтысьтöм патера вылö инöд кольö пенсия вылö вуджöм да сиктса велöдан учреждениеясын дас воысь абу этшаджык стажа педагогика уджалысьяслöн сэк, кор пенсия вылö вуджигöн найö вöдитчисны индöм личöдъяснас (1 пункт); тайö инöдыс кольліс педагогика индöм уджалысьяс сайын сы вылö видзöдтöг, кор да кутшöм пенсия налы урчитöма (пöрысьлун, уджавны вермытöмлун серти либö уна во уджалöмысь), кор найö колисны уджсö да вуджисны мöд удж вылö; индöм личöдъяс сідзжö кольлісны сэк, кор сиктса велöдан учреждениеясын удж эновтігöн уджалысьяслöн вöлі инöд вуджны пенсия вылö, но найö кутшöмкö помкаяс вöсна эз вöдитчыны тайö инöднас (4 пункт).</p>
<p>Татшöм жö видзöдлас эм и <span type="quote">«Сиктын челядьöс велöдан школаяслысь велöдан-материальнöй база вынсьöдан öткымын мероприятие йылысь»</span> 1971 во ода-кора тöлысь 4 лунся 255 №-а СССР-са Министръяс Сöветлöн Шуöмлöн 6 пунктса <span type="quote">«б»</span> подпунктöн вöдитчан пöрадок да <span type="quote">«Шöр тшупöда сиктса профессионально-техническöй училищеяс паськöдöм серти мераяс йылысь»</span> 1975 во тöвшöр тöлысь 28 лунся 82 №-а КПСС ЦК-лöн да СССР-са Министръяс Сöветлöн Шуöмлöн 15 пунктöн вöдитчан пöрадок йылысь 1975 во лöддза-номъя тöлысь 17 лунся 10/16 №-а СССР-са госкомтрудлöн да ВЦСПС-са Секретариатлöн воддзаджык гöгöрвоöдöмын.</p>
<p>Инöд йöзöдны министерствоясöн, ведомствоясöн, предприятиеясöн, учреждениеясöн да организацияясöн олöмö быть пöртана уджалöм да социальнöя могмöдöм йылысь вына законодательствоöн вöдитчöм йылысь гöгöрвоöдöмъяс вöлі сетöма СССР-са госкомтрудлы 1977 во йирым тöлысь 3 лунся 890 №-а СССР-са Министръяс Сöветöн вынсьöдöм Уджалöм да социальнöй юалöмъяс серти СССР-са Министръяс Сöветса государственнöй комитет йылысь положениелöн 11 пунктöн.</p>
<p>Тадзикöн, медводдзасянь законодательство сиктын инасьöм велöдан учреждениеясын дас воысь абу этшаджык стажа педагогика уджалысьяслы вылынджык индöм социальнöй личöд босьтан условиеяс туйын урчитіс: пенсия вылö вуджигöн тайö личöднас вöдитчöм; сиктса велöдан учреждениеясын удж эновтан лун кежлö урчитöм пенсия эмлун (сы вылö видзöдтöг, кор да кутшöм пенсия налы урчитöма (пöрысьлун, уджавны вермытöмлун серти либö уна во уджалöмысь) либö пенсия вылö вуджан инöд эмлун.</p>
<p>Водзö ни сöветскöй, ни россияса нормативнöй актъясöн тайö пöрадокыс выль пöв эз видлавсьы да сылöн инöдлуныс (правомерносьтыс) эз майшöдлы некутшöм государственнöй органӧс.</p>
<p>Такöд йитöдын Коми Республикаса прокурорлöн висьталöмыс сы йылысь, мый Коми Республикаса Оланпаслöн 18 статья 1(1) юкöнса кöкъямысöд абзацлöн панасъясыс, кöні абу урчитöма сиктса велöдан учреждениеясын дас воысь абу этшаджык уджалöм, сиктын либö кар кодь посёлокын олысь, да пенсия урчиттöдз педагогика уджысь дугöдчöм педагогъяслы социальнöй отсöгыс, мунöны паныд гражданалöн инöдъяс öткодьлун оланподув принциплы, абу подуласьöма вына законодательство вылö.</p>
<p>Таысь петö, мый Коми Республикаса Оланпаслöн 18 статья 1(1) юкöнса кöкъямысöд абзацлысь нормативнӧй панасъяссö оз позь видлавны гражданалысь инöдъяссö торкысьяс туйын, сы вöсна мый найöс веськöдöма сы вылö, медым лöсьöдны бур условиеяс пенсия вылö петöм сиктын либö кар кодь посёлокын инасьöм велöдан учреждениеясын дыр уджалан стажа педагогика уджалысьясöс социальнöя дорйöмлы, да медым кольны гражданалöн тайö категориялы социальнöй отсöгсö, кодöн найö дыр кад вöдитчисны.</p>
<p>Вылынджык висьталöм вылö подуласьöмöн, Коми Республикаса Оланподувлöн 96 статьяса коймöд юкöнö, <span type="quote">«Коми Республикаса Оланподув Ёрд йылысь»</span> Коми Республикаса Оланпаслöн 66 статьяса медводдза юкöнö, 68 статьяса медводдза, мöд, коймöд да нёльöд юкöнъясö, 69, 79, 80 да 81 статьяясö кутчысьöмöн, Коми Республикаса Оланподув Ёрд</p>
<p>ш у и с:</p>
<p>1. Лыддьыны <span type="quote">«Коми Республикаын олысьяслы социальнöй отсöг йылысь»</span> 2004 во вöльгым тöлысь 12 лунся 55-РЗ №-а Коми Республикаса Оланпаслöн 18 статья 1 (1) юкöнса 2 пункт Коми Республикаса Оланподувлы лöсяланаöн.</p>
<p>2. Лыддьыны <span type="quote">«Коми Республикаын олысьяслы социальнöй отсöг йылысь»</span> 2004 во вöльгым тöлысь 12 лунся 55-РЗ №-а Коми Республикаса Оланпаслöн 18 статья 1 (1) юкöнса кöкъямысöд абзац, кыдзи абу урчитысь социальнöй отсöг босьтан инöдсö сиктын либö кар кодь посёлокын олысь, сиктса олан пунктъясын либö кар кодь посёлокъясын инасьöм велöдан учреждениеясын дас воысь абу этшаджык уджалан стажа, пенсия урчиттöдз педагогика уджысь дугöдчöм педагогика уджалысьяслы, Коми Республикаса Оланподувлы лöсяланаöн.</p>
<p>3. <span type="quote">«Коми Республикаса Оланподув Ёрд йылысь»</span> Коми Республикаса Оланпаслöн 73 статья серти тайö Шуöмыс лоö медбöръяöн, оз обжалуйтсьы, пыр жö вынсялö сiйöс йöзöдöм бöрын, уджалö веськыда да оз кор мукöд органсянь да чина йöзсянь эскöдöм.</p>
<p>4. <span type="quote">«Коми Республикаса Оланподув Ёрд йылысь»</span> Коми Республикаса Оланпаслöн 72 статья серти тайö Шуöмсö дзик пыр колö йöзöдны <span type="quote">«Коми Республикаса государственнöй власьт органъяслöн индöд-тшöктöмъясын»</span> да <span type="quote">«Республика»</span> газетын.</p>
<p>Коми Республикаса Оланподув Ёрд</p>
</body></document>
