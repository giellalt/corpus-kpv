<document xml:lang="kpv" id="no_id"><header><title> 
Untitled
</title><genre code="laws"/><author><unknown/></author><translator><unknown/></translator><translated_from xml:lang="rus"/><wordcount>571</wordcount><conversion_status type="standard"/><availability><free/></availability><parallel_text xml:lang="rus" location="prikaz_bu_izm.doc"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p><em type="bold">КОМИ </em><em type="bold"></em><em type="bold">РЕСПУБЛИКАСА </em><em type="bold"></em><em type="bold">СЬÖМ </em><em type="bold"></em><em type="bold">ОВМÖС </em><em type="bold"></em><em type="bold">МИНИСТЕРСТВОЛÖН </em></p>
<p><em type="bold">ТШÖКТÖД </em></p>
<p><em type="bold">«Коми </em><em type="bold"></em><em type="bold">Республикаса </em><em type="bold"></em><em type="bold">сьӧмкуд </em><em type="bold"></em><em type="bold">учреждениеяс </em><em type="bold"></em><em type="bold">тшӧт </em><em type="bold"></em><em type="bold">весьтӧ </em><em type="bold"></em><em type="bold">Коми </em><em type="bold"></em><em type="bold">Республикаса </em><em type="bold"></em><em type="bold">сьöм </em><em type="bold"></em><em type="bold">овмöс </em><em type="bold"></em><em type="bold">министерствоӧн </em><em type="bold"></em><em type="bold">кассӧвӧй </em><em type="bold"></em><em type="bold">мынтӧмъяс </em><em type="bold"></em><em type="bold">нуӧдан </em><em type="bold"></em><em type="bold">пӧрадок </em><em type="bold"></em><em type="bold">вынсьöдöм </em><em type="bold"></em><em type="bold">йылысь» </em><em type="bold"></em><em type="bold">Коми </em><em type="bold"></em><em type="bold">Республикаса </em><em type="bold"></em><em type="bold">сьӧм </em><em type="bold"></em><em type="bold">овмӧс </em><em type="bold"></em><em type="bold">министерстволӧн </em><em type="bold"></em><em type="bold">2010 </em><em type="bold"></em><em type="bold">во </em><em type="bold"></em><em type="bold">ӧшым </em><em type="bold"></em><em type="bold">тӧлысь </em><em type="bold"></em><em type="bold">31 </em><em type="bold"></em><em type="bold">лунся </em><em type="bold"></em><em type="bold">267 </em><em type="bold">№ </em><em type="bold">-а </em><em type="bold"></em><em type="bold">тшӧктӧдӧ </em><em type="bold"></em><em type="bold">вежсьӧмъяс </em><em type="bold"></em><em type="bold">пыртӧм </em><em type="bold"></em><em type="bold">йылысь </em></p>
<p><span type="quote">«Инӧд боксянь канму (муниципальнӧй) учреждениеяс бурмӧдӧмкӧд йитӧдын Россия Федерацияса ӧткымын оланпастэчас актӧ вежсьӧмъяс пыртӧм йылысь»</span> 2010 во ода-кора тӧлысь 8 лунся 83-ФЗ №-а Федеральнӧй оланпаслӧн 30 статьяса 6 юкӧн серти</p>
<p>ТШÖКТА:</p>
<p>1. Вынсьöдны Коми Республикаса сьӧмкуд учреждениеяс тшӧт весьтӧ Коми Республикаса сьöм овмöс министерствоӧн кассӧвӧй мынтӧмъяс нуӧдан пӧрадокӧ пыртӧм вежсьӧмъяс, мый вынсьӧдӧма Коми Республикаса сьӧм овмӧс министерстволӧн 2010 во ӧшым тӧлысь 31 лунся 267 №-а тшӧктӧдӧн.</p>
<p>2. Тайӧ Тшӧктӧдсӧ олӧмӧ пӧртӧм бӧрся видзӧдны Коми Республикаса сьӧм овмӧсса министрӧс медводдза вежысь В.И. Туркиналы.</p>
<p>Коми Республикаса Юралысьӧс вежысь -</p>
<p>Коми Республикаса сьӧм овмӧсса министр В.А. Тукмаков</p>
<p>Сыктывкар</p>
<p>2012 вося рака тӧлысь 21 лун</p>
<p>46 №</p>
<p>ВЫНСЬÖДÖМА</p>
<p>Коми Республикаса</p>
<p>сьöм овмöс министерстволöн</p>
<p>2012 во рака тöлысь 21 лунся 46 №-а</p>
<p>тшöктöдöн</p>
<p>Коми Республикаса сьӧмкуд учреждениеяс тшӧт весьтӧ Коми Республикаса сьöм овмöс министерствоӧн кассӧвӧй мынтӧмъяс нуӧдан пӧрадокын, мый вынсьӧдӧма Коми Республикаса сьӧм овмӧс министерстволӧн 2010 во ӧшым тӧлысь 31 лунся 267 №-а тшӧктӧдӧн, вежсьӧмъяс</p>
<p>Пыртны Коми Республикаса сьӧмкуд учреждениеяс тшӧт весьтӧ Коми Республикаса сьöм овмöс министерствоӧн кассӧвӧй мынтӧмъяс нуӧдан пӧрадокын, мый вынсьӧдӧма Коми Республикаса сьӧм овмӧс министерстволӧн 2010 во ӧшым тӧлысь 31 лунся 267 №-а тшӧктӧдӧн, татшӧм вежсьӧмъяс:</p>
<p>1. 5 пункт гижны тадзи:</p>
<p><span type="quote">«5. Россия Федерацияса сьӧмкуд кодексын 78.1 статьялӧн 1 пунктса мӧд абзац да 79 статьялӧн 5 пунктса мӧд абзац серти сьӧмкуд учреждениеяслы субсидияясӧн сетӧм сьӧм тшӧт весьтӧ кассӧвӧй мынтӧмъяссӧ (водзӧ — мукӧд субсидия) вӧчӧны сы бӧрын, кор Министерство прӧверитас сьӧм кӧсйысьӧм эскӧдысь документъяссӧ да сы боксянь, лӧсялӧны-ӧ операция сюрӧсыс канмусянь веськӧдлан секторлӧн оперцияяс классификация кодъяслы (водзӧ — КОСГУ код) да субсидияяс сетан могъяслы, мый урчитӧма «Коми Республикаса сьӧмкуд учреждениеяслысь да Коми Республикаса асшӧрлуна учреждениеяслысь, кодъяслы лицевӧй тшӧтъяссӧ восьтӧма Коми Республикаса сьӧм овмӧс министерствоын, кодъяслӧн сьӧмӧн могмӧдан источникнас лоӧ Россия Федерацияса сьӧмкуд кодексын 78.1 статьялӧн 1 пунктса мӧд абзац да 79 статьялӧн 5 пунктса мӧд абзац серти босьтӧм сьӧм, рӧскод санкционируйтан пӧрадок вынсьӧдӧм йылысь»</span> Коми Республикаса сьӧм овмӧс министерстволӧн 2010 во ӧшым тӧлысь 31 лунся 263 №-а тшӧктӧдӧн (водзӧ — Санкционируйтан пӧрадок).</p>
<p>Та дырйи вузӧс вайӧм, уджъяс вӧчӧм, услугаяс сетӧм вылӧ сёрнитчӧмъяссӧ, кутшӧмъясӧс кырымалӧма гижӧмӧн ӧти документӧн, кодӧс кырымалӧны кыкнанладорсаыс (водзӧ — сёрнитчӧм), торъя йӧзкӧд кырымалӧм сёрнитчӧмъяс кындзи, сетӧны прӧверитӧм вылӧ сёрнитчӧм электроннӧй документӧн (водзӧ - <span type="quote">«Сёрнитчӧм»</span> ЭД) сёрнитчӧмлысь номерсӧ да кадпассӧ, ыдждасӧ, ӧнія воӧ мынтӧм вылӧ сёрнитчӧм ыдждасӧ, сёрнитчӧм серти сьӧм босьтысьлӧн нимсӧ да банковскӧй реквизитъяссӧ, сёрнитчӧм заводитчан да помасян кадпассӧ, сёрнитчӧмлысь предметсӧ, авансӧн мынтан ыдждасӧ, КОСГУ кодъяс да субсидия кодъяс индӧмӧн, мый серти колӧ мынтыны сёрнитчӧм кузя кӧсйысьӧмсӧ. <span type="quote">«Сёрнитчӧм»</span> ЭД-ын индӧм юӧръяссӧ сёрнитчӧмлы налӧн лӧсялӧм вылӧ прӧверитӧм бӧрын Министерство локтан уджалан лунысь оз сёрджык пасйӧ сёрнитчӧмсӧ. Пасйӧм сёрнитчӧмыс лоӧ подулӧн мынтысян документъяс сетӧм вылӧ.».</p>
<p>2. 6 пунктса витӧд абзацын <span type="quote">«(водзӧ — лицевӧй тшӧт)»</span> кывъяс вежны <span type="quote">«(водзӧ — сьӧмкуд учреждениелӧн лицевӧй тшӧт) либӧ лицевӧй тшӧт, мый индӧма медицинскӧя быть страхуйтан сьӧмӧн, мый воӧ сьӧмкуд учреждениеӧ, операцияяслысь учёт нуӧдӧм вылӧ (водзӧ — МБС сьӧмӧн операцияяслысь учёт нуӧдӧм вылӧ сьӧмкуд учреждениелӧн лицевӧй тшӧт),»</span>.</p>
<p>3. Содтыны выль татшӧм 9 пункт:</p>
<p><span type="quote">«9. Сьӧмкуд учреждениеясса сьӧмӧн операцияяс пасйыссьӧны сьӧмкуд учреждениеяслӧн лицевӧй тшӧтъяс вылын да сьӧмӧн могмӧдан сикас кодъяс да КОСГУ кодъяс серти МБС сьӧмӧн операцияяслысь учёт нуӧдӧм вылӧ сьӧмкуд учреждениеяслӧн лицевӧй тшӧтъяс вылын, сьӧмкуд учреждениеяслӧн торъя лицевӧй тшӧтъяс вылын - сьӧмӧн могмӧдан сикас кодъяс, КОСГУ кодъяс да мынтысян документъясын индӧм субсидия кодъяс серти.»</span>.</p>
<p>Исакова 3 643 пас</p>
</body></document>
