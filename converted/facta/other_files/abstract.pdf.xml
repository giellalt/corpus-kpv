<document xml:lang="kpv" id="no_id"><header><title>оаньхесь кыррьй – юӧртом</title><genre code="facta"/><author><unknown/></author><year>2010</year><place>Murmansk</place><wordcount>714</wordcount><conversion_status type="standard"/><availability><free/></availability><origFileName>abstract</origFileName><metadata><uncomplete/></metadata><version>XSLtemplate $Revision: 34357 $; file-specific xsl  Revision; common.xsl  $Revision$; </version></header><body><p>ОАНЬХЭСЬ КЫРРЬЙ</p>
<p>Тэ̄дт оаньхэсь кыррьй лӣ тэ̄н баяс манҍтэмь ло̄ссесь я̄лл лӣ са̄мь кӣлэсьт Коа̄ллнэгк нёаркэсьт. Ко̄ллмлоагкь ыгке кыжьмильтэ моа̄ххтсэллэв са̄рнэ са̄мас школэнҍ, ПТУ, садикэсьт. Выгкенҍ югке са̄̄мь кӣл курсэтҍ, ко̄̄ххт сыйтэсьт, нышше я̄̄вьр рынтэсьт ке̄сся. Ма̄тҍхэнҍ, ноа са̄ррнэ ванас ке̄ са̄рнэшкудӭ. Та̄рьмья пя̄ййва кӯдтэй ванӓ чӯдтӭ о̄ллмае, ке̄ чӣллктэннӭ са̄ррн са̄мас.</p>
<p>Мэ̄нн быдт лыххкэ, мэ̄нн быдт вуайхе? Вуайй уййнэ, ко̄ххт кӣлл пыньювв мӣн поа̄лт е̄ллей соа̄менҍ я мыйе вуайй ныдтҍшэ лыххкэ.</p>
<p>Суомапелльт ле̄в лыхкма мугка <span type="quote">«кӣлл пе̄зь»</span>, касьт па̄рнагуэймь са̄ррнэв пе̄ййвбайй лышшэ са̄мас, ев кӣчь оа̄ннтшэв ев оа̄нтэшш. Ноа па̄рна тэ̄нн шэ пӣзесьт вуэйев са̄̄ррнэ кӣлле манҍтэм са̄̄ррнэв сӣнэгуэймь пэҏҏтэсьт.</p>
<p>Ныдтҍшэ сӣнэнҍ ле̄в са̄мь кӣл центр, касьт кӣлл пыньювв я касьт югке туетҍ лыххкэв моа̄̄йнса пайй са̄̄мас: моа̄ххтсэллэв пе̄ррк чӣннэ, туетҍ югкеналшэм тӯйшэ я во̄дтэдэв ва̄рра, чӣррэ, ёавре эл.</p>
<p>Луявврь са̄мь, ке̄гк та̄ххтэв я̄ллахьтэ са̄мь кӣл Куэлнэгк нёаркэсьт, юррьтэв пуэдтэмь альт а̄йкесьт лыххкэ мугка шэ центр мӣнэнҍ. Я быдт лыхкэ тэ̄н кӣл центр Луявресьт, касьт е̄ллев я̄наш са̄мь о̄ллмэ.</p>
<p>Кӣл центр аллк выгкэ кӣл курсэтҍ о̄лмэтҍ, ке̄гк туввэв моа̄хтъе са̄ррнэ са̄мас. Тэ̄дт центр аллк ве̄кьхе кыҏҏьйхэм о̄ллмэтҍ, ко̄пче е̄ркъя соа̄̄гэтҍ я ве̄кьхе <span type="quote">«кӣл пе̄зь»</span> выгкъетҍ.</p>
<p>Ныдтҍшэ аллк лыхкэ о̄ххпнувэм кыҏҏьй тӯетҍ.</p>
<p>О̄ллмэтҍ, кегк тӣдтӭв са̄мь кӣл, быдт югке са̄енҍ са̄ррнэ са̄мас я нышше ка̄ннҍц ка̄нҍцесьгуэймь са̄ррнэ са̄мас, танна кӣлл пуэйян я е̄лешкуадт!</p>
<p>Мугка шэ рэ̄ст лӣ кӣл баяс э ыжмэнҍ. Соа̄̄метҍ я ыжэм о̄̄ллмэтҍ быдт э̄̄ххтуввэ я выгкэ тэййт туетҍ эвтэс.</p>
<p>Кырьйха лӣ Нӣна Шаршина, Валентина Кириллова, Алла Васильева я</p>
<p>Са̄нндрэ Антонова.</p>
<p>ЮӦРTОМ</p>
<p>Кола кӧджын изьва-коми кывлӧн талунъя серпас</p>
<p>Ловозеро – тайӧ уна сикас войтыра сикт, кӧні вужвойтырӧн лыддьысьӧны саамъяс. Тані олысь изьваса – Коми республикаысь локтысь йӧз. Коркӧ важӧн, дас ӧкмысӧд нэм помын изьваса коми локтісны Кола кӧдж му вылӧ ыджыд могӧн – видзны кӧръяссӧ сьӧкыд висьӧмысь. Буретш, тайӧ кадколастсянь заводитчӧ изьваса комилӧн тані вужъясьӧмыс.</p>
<p>Ӧнія кадӧ Ловозеро районын олӧны сюрс витсё гӧгӧр изьваса. Колӧ тӧдчӧдны, мый кызьӧд нэм шӧрын збыльвылас быд изьваса семьяын матыссаяс ӧта-мӧдныскӧд сёрнитісны ай-мам кыв вылын, изьва кывйӧн. Талун ставыс вежсис мӧдарӧ: тшӧкыдджыка рочасьӧны. Сюрс витсё (1500) тані олысь комияс пӧвстысь чужан кывйӧн сёрнитӧны нёльсё–витсё (400-500) мортысь этшаджык. Коми кывйӧн медшӧр сёрнитысьӧн лоӧны ыджыд арлыда йӧз. Томджыкъяслӧн чужан кывнас гежӧда вӧдитчӧм вӧсна тӧдӧмлунъяс кыв серти бырӧны да челядь дорӧ оз вуджны. Сідз, семья пытшкын ай-мамсянь ныв-пилы кывйыс вуджӧ торксьӧмӧн либӧ бырӧмӧн.</p>
<p>Кык сюрс сизимӧд воӧдз Ловозероын зэв бура велӧдісны коми кывйӧ факультативъяс вылын: челядьӧс – ЛСОШИ-ын, верстьӧ йӧзӧс – НКЦ-ын (велӧдысь – Бахтина А.Я.). Сійӧ кадсянь (2007-ӧд восянь) коми кыв велӧдысьыс Ловозероын абу.</p>
<p>Такӧд йитӧдын артмис зэв ыджыд мытшӧд: Кола кӧджын юргысь изьва сернисикас ӧдйӧ вермас кусны.</p>
<p>Кык сюрс сизимӧд восянь <span type="quote">«Изьватас»</span> йӧзкостса котыр заводитӧ зіля уджавны Коми республикаса йӧзкостса котыръяскӧд. Тайӧ ӧтвылысь уджалӧмыс, веськӧдлысьяслӧн водзмӧстчӧмыс сетіс позянлун артмӧдны топыд йитӧдъяс Сыктывкарса канму университетын уджалысь коми кыв велӧдысьяскӧд. Такӧд йитӧдын лоисны бурланьӧ вежсьӧмъяс: бура ыдждӧ фольклор котыръяслӧн репертуарыс, туявсьӧны коми кыв вылын гижӧдъяс, лои котыртӧма коми кыв велӧдан курсъяс. Колӧ пасйыны, мый челядь да верстьӧ йӧз пӧвстын коми кыв дорӧ интересыс тӧдчӧ. Найӧ кӧсйӧны участвуйтны восьса мероприятиеясын, ветлыны коми кружокӧ.</p>
<p>Каллистрат Фалалеевич Жаков, профессор, гижліс: <span type="quote">«Кыв – тайӧ войтырлӧн лов, сюрӧс, медтӧдчанатор. Быд войтырлӧн кывйыс – сылӧн медся ыджыд озырлуныс. Кывсӧ мырддигӧн, ми мырддям войтырлысь нэмӧвӧйся сямлунсӧ, сылысь лӧсьыдлунсӧ, такӧд ӧттшӧтш – мывкыд сямлӧн аслыспӧлӧслунсӧ. Абу кӧ позянлун тӧдмавны-туявны кывлысь озырлунсӧ, быд войтырсикаслӧн медшӧр могӧн лоӧ видзны ас чужан кывсӧ бырӧмысь да дӧзьӧритны мукӧд кывъяссӧ…»</span>.</p>
<p>Колӧ вӧчны сідз, медым власьтбердсаяслӧн уджын быд войтырсикаслӧн кыв видзӧм вӧсна тӧждысьӧмыс вӧлі медтӧдчанаӧн. Быд войтырлӧн, кӧть медічӧт лыда, кыв да культура бырӧмыс вермас лоны нинӧмӧн вештытӧм воштӧмӧн, а ас чужан кывсӧ вунӧдӧмыс вайӧдас сыӧдз, мый вошас ачыс войтырыс тшӧтш.</p>
<p>Та серти уна сьӧкыдлуныс вуджӧ войвывса ичӧт лыда вужвойтыръяслӧн кывъяс вылӧ. Медшӧр помкаыс сыын, мый найӧс абу вынсьӧдӧма кыдз каналан кывъяссӧ. Каналан кыв, кодӧн вӧдитчӧны, велӧдӧны школаын, мукӧд велӧдчанінын, государствоса да йӧзкостса учреждениеясын. Россияын пӧшти быд ичӧт лыда вужвойтырлӧн кыв татшӧм сьӧкыдлунъяскӧд пыр паныдасьлӧ.</p>
<p>Ми вӧзъям котыртны кыв шӧрин. Кыв шӧрин котыртӧмыс сетас позянлун нуӧдны водзвыв урчитӧм удж саам да коми войтыръяслӧн чужан кыв видзӧм-сӧвмӧдӧм серти.</p>
<p>Войвывса ичӧт лыда вужвойтыръяслысь кыв, культура да оласног туялӧмыс, та серти джуджыд тӧдӧмлунъяссӧ, олан опытсӧ челядьлы да верстьӧ йӧзлы вуджӧмыс – медся дона да зэв колана удж. Власьт кутысьяслы быть колӧ тайӧ нырвизьсӧ водзӧ кыпӧдны-ёнмӧдны.</p>
<p>Быдмысь том вужгӧрӧдлы, водзӧ олысьяслы колӧ бура тӧдны войвывса войтыръяслысь кыв, культура да оласног.</p>
<p>Ушакова Н.С.,<span type="quote">«Изьватас»</span> йӧзкостса котырлӧн член, велӧдысь.</p>
<p>Ловозеро сикт.</p>
</body></document>
